<!DOCTYPE html>
<ui:composition xmlns="http://www.w3.org/1999/xhtml"
	xmlns:s="http://jboss.com/products/seam/taglib"
	xmlns:ui="http://java.sun.com/jsf/facelets"
	xmlns:f="http://java.sun.com/jsf/core"
	xmlns:h="http://java.sun.com/jsf/html" template="/layout/layout.xhtml">

	<ui:define name="head">
		<style>
			.terms-title {
				color: #00adbc;
			}
			.wrap {
			    margin: 0 auto;
			    max-width: 100%;
			    padding: 0 20px;
			    position: relative;
			    width: 50rem;
			    overflow:auto; 
			}
		</style>
	</ui:define>

	<ui:define name="body">

		<div
			style="margin: 50px;height: 100%"
			class="locale-direction">
			
				
			<div class="wrap">
				
				قرارداد ناشران

قرارداد عرضهٔ محتوای دیجیتال

قرارداد حاضر براساس مادهٔ ۱۰ قانون مدنی، و با تابعیت از کلیهٔ قوانین و مقررات جمهوری اسلامی ایران، به شماره و تاریخ فوق، میان طرفین مندرج در مادهٔ ۱ منعقد می‌شود و مفاد آن از تاریخ امضاء برای طرفین لازم‌الاجرا خواهد بود:

مادهٔ ۱- طرفین قرارداد:

۱-۱- سایت جدلب که از این پس جدلب نامیده می‌شود.

۱-۲- آقا/خانم/شرکت ..................................... که از این پس «ناشر» نامیده می‌شود.

ماده ۲- تعاریف:

۱-۲- جدلب: بستر کاربر محور ارائه‌دهندهٔ ویدیو های آموزشی است. نشانی اینترنتی سایت جدلب، jedlab.ir است.

۲-۲- ناشر: شخص حقیقی یا حقوقی است که محتوای آموزشی خود را در جدلب عرضه می‌کند.

۵-۲- پنل ناشر: فضایی که جدلب به صورت برخط جهت بارگذاری محتوا، مدارک شناسایی و سایر متعلقات در اختیار ناشر قرار می‌‌دهد و برخی اطلاعات مربوط به ناشر در آن نمایش داده می‌شود و راه ارتباط اصلی و رسمی جدلب و ناشر است.

۶-۲- حساب کاربری ناشر: حسابی است که با اختصاص نام و رمز عبور به ناشر تعلق گرفته است و ناشر توسط آن به پنل دسترسی خواهد داشت.

۷-۲- کاربر: فردی است که از طریق جدلب اقدام به مشاهده یا دانلود دوره های آموزشی می‌کند.

ماده ۳- موضوع قرارداد:
موضوع قرارداد حاضر، عرضهٔ محتوا توسط ناشر در جدلب است. بدین منظور جدلب به عنوان ارائه دهندهٔ خدمات، فضایی را در اختیار ناشر می‌گذارد تا مطابق با مقررات به نشر و عرضه ویدیوهای آموزشی خود در این فضا بپردازند.

ماده ۴- مدت قرارداد:

قرارداد حاضر، به مدت یک سال از تاریخ امضای طرفین لازم‌الاجرا خواهد بود و در صورت عدم فسخ، به طور خودکار و به صورت سالانه تمدید خواهد شد.

ماده ۵- مبلغ قرارداد:

برای ثبت‌نام به عنوان ناشر لازم است تا مبلغ ۵۰۰۰ تومان به جدلب بپردازید و این مبلغ به عنوان حق اشتراک سالیانه در نظر گرفته می‌شود.

۵ -۱- چنانچه جدلب بنا بر شرایط تشخیص دهد که باید میزان یا نحوهٔ دریافت مبلغ اشتراک سالیانه را تغییر دهد، تغییر میزان و نحوهٔ دریافت آن از طریق پنل به اطلاع ناشر خواهد رسید. ناشر موظف به پرداخت هزینهٔ اعلام شده است و با پرداخت آن به طور ضمنی این شرایط جدید را می‌پذیرد و در صورت عدم پرداخت آن در مهلت مقرر، جدلب می‌تواند دسترسی وی به پنل ناشر را به حالت تعلیق در بیاورد.

ماده ۶- حقوق و تعهدات ناشر:

۱-۶- به موجب قرارداد حاضر، کلیه حقوق معنوی مربوط به محتوا متعلق به ناشر خواهد بود.

۲-۶- به موجب قرارداد حاضر، ناشر مسئول تطابق محتوای برنامه با کلیهٔ قوانین و مقررات جمهوری اسلامی ایران و کسب مجوزهای مربوطه شناخته می‌شود.

۴-۶- به موجب قرارداد حاضر، ناشر تضمین می‌کند که از اهلیت قانونی لازم برای انعقاد معاملات برخوردار است و چنانچه به نمایندگی از یک شخص حقوقی به عنوان ناشر این قرارداد را منعقد می‌نماید، دارای اختیار قانونی لازم برای این کار است و مدارک نمایندگی خود را به جدلب ارائه می‌دهد.

۵-۶- ناشر مسئول است پیش از ارائهٔ هرگونه محتوا به جدلب، اختیارات قانونی لازم به منظور اعمال حقوق ناشی از این قرارداد را کسب نموده، و فارغ از هرگونه ادعا از سوی اشخاص ثالث اختیار عرضه آن را دارا باشد.

۶-۶- ناشر اقرار می‌نماید که از کلیهٔ مقررات قانونی از جمله مفاد قانون حمایت از حقوق پدیدآورندگان نرم‌افزارهای رایانه‎ای مصوب ۱۳۷۹، قانون تجارت الکترونیک، قانون حمایت از حقوق مؤلفان، مصنفان و هنرمندان و سایر قوانین مربوط اطلاع کامل دارد و پای‌بند به رعایت آن‌ها است. در صورت ادعا یا مطالبه حق از ناحیهٔ اشخاص ثالث، مسئول پاسخ‌گویی و جبران خسارات احتمالی خواهد بود و جدلب هیچ‌گونه مسئولیتی در این خصوص نخواهد داشت.

۷-۶- به موجب قرارداد حاضر، ناشر در خصوص هرگونه ادعای کاربران یا سایر اشخاص نسبت به برنامه یا محتوای ارائه شده از هر حیث پاسخ‌گو خواهد بود و جدلب مسئولیتی نسبت به این دعاوی نخواهد داشت.



۱۰-۶- به موجب قرارداد حاضر، ناشر مسئول حفاظت از نام کاربری و رمز عبور پنلی که به او اختصاص یافته است، شناخته می‌شود و مسئولیت تمامی فعالیت‌هایی را که با نام کاربری او انجام می‌گیرند، بر عهده خواهد داشت.

۱۱-۶- درصورتی که به تشخیص جدلب، ناشر هر یک ازمواد قرارداد حاضر را نقض نموده یا مرتکب تخلف شود، جدلب مجاز به متوقف نمودن همکاری شامل حذف محتوا، تعلیق حساب کاربری، توقف تسویه حساب، غیرفعال نمودن حساب کاربری جدلب و ... خواهد بود. قطع همکاری می‌تواند به صورت یک‌جانبه انجام شود. این قطع همکاری از طریق ایمیل به اطلاع ناشر خواهد رسید .

موارد تخلف شامل و نه محدود به موارد زیر است:

الف- عرضه محتوای خارجی یا ایرانی ناشران دیگر به نام خود.

ه- عدم پشتیبانی و پاسخ‌گویی به مشکلات و پرسش‌‌های کاربران و جدلب در خصوص بخش‌های مختلف محتوای ارائه شده در جدلب پس از انتشار که منجر به نارضایتی کاربران شود.

و- عدم رعایت موازین و شئونات اخلاقی و عرفی نسبت به جدلب و کاربران در کلیه مکاتبات و تماس‌ها.

۱۳-۶- به موجب قرارداد حاضر، ناشر موظف به ارسال مدارک و ارائه اطلاعات ذیل در پنل ناشر خواهد بود:

الف) اشخاص حقیقی:

تصویر کارت شناسایی ملی، کدپستی محل سکونت، شمارهٔ تلفن و نشانی دقیق محل سکونت.

ب) اشخاص حقوقی:
تصویر روزنامهٔ رسمی تأسیس و روزنامهٔ رسمی آخرین تغییرات شرکت و تصویر کارت ملی صاحبان امضای مجاز، شمارهٔ تلفن، کد اقتصادی، شناسهٔ ملی، شمارهٔ ثبت، نشانی دقیق شرکت و کدپستی.

۱۵-۶- به موجب قرارداد حاضر ناشر متعهد است در صورت تغییر اطلاعات تماس خود آن را فوراً به اطلاع جدلب برساند.

۱۶-۶- به موجب قرارداد حاضر، ناشر مجاز به اجبار کاربران برای ایجاد ارتباط‌های خارج از جدلب اعم از تماس تلفنی، پیامکی، ایمیلی، اینترنتی، ثبت ‌نام در وب‌سایت‌های دیگر و یا مراجعه حضوری، به هر دلیلی جهت استفاده از محتوا ، بدون اطلاع و رضایت کامل کاربر نخواهد بود.


ماده۷- حقوق و تعهدات جدلب:

۱-۷- به موجب قرارداد حاضر، جدلب می‌تواند:

الف- محتوای ارائه شده توسط ناشر و محتوای پیوند داده شده با آن را به منظور ارزیابی و آزمایش، مورد استفاده قرار داده و آن را روی یک یا چند دستگاه نگهداری نماید.


ج- نسبت به انتشار، عدم انتشار و حذف نظرات کاربران در هر کجا و در هر موردی اقدام کند و در مواردی که نظرات یک برنامه به هر دلیلی براساس تشخیص جدلب قابل کنترل نباشد، ارسال نظرات برای یک دوره آموزشی را غیرفعال کند.

۲-۷- جدلب می‌تواند در هر زمان به تشخیص خود نسبت به تغییر، به‌روزرسانی، بهبود یا اصلاح در پنل ناشران و سایت جدلب اقدام نماید.

۳-۷- به موجب این قرارداد، جدلب هیچ‌گونه مسئولیتی در رابطه با خسارات وارد شده به ناشران، از جمله از دست رفتن داده یا محتوا، سود، یا شهرت تجاری وی ندارد.

۵-۷- به موجب این قرارداد، جدلب نمی‌تواند عدم سوء استفاده از محتوای ناشران را تضمین نماید و هیچ‌گونه مسئولیتی در قبال نواقص امنیت فناوری نخواهد داشت.

۶-۷- به موجب این قرارداد، در صورت مشاهدهٔ هرگونه تلاش جهت رخنه و نفوذ به بخش‎های مختلف و یا ایجاد تغییر در هر محتوای ارائه شده توسط جدلب، حق پیگیری از طریق مراجع قانونی و قضایی برای جدلب محفوظ است.

۷-۷- جدلب می‌تواند در مواقع لزوم نسبت به حمایت از حقوق مادی و معنوی در ارتباط با محتوای ارائه‌شده از سوی ناشران از طرق مختلف قانونی اقدام نماید، با وجود این مسئولیتی در قبال هرگونه سوء استفاده اشخاص ثالث و یا نقض احتمالی حقوق ناشران توسط اشخاص ثالث نخواهد داشت.

۸-۷- جدلب مجاز است شرایط و بندهای قرارداد را در هر زمان تغییرداده و یا اصلاح نماید. تغییرات به محض به‌روزرسانی و یا در زمانی که جدلب معین می‌کند، لازم‌الاجرا خواهند بود. ناشران مسئولیت بررسی به‌روزرسانی احتمالی قرارداد را بر عهده دارد. این تغییر از طریق پنل کاربری به اطلاع ناشران رسیده و استمرار همکاری با جدلب پس از لازم الاجرا شدن این تغییرات به منزلهٔ قبول این تغییرات است.

ماده ۸- محرمانگی:
به موجب قرارداد حاضر، طرفین به طور متقابل متعهد به حفظ اطلاعات فنی و غیرفنی محرمانه‌ای هستند که به موجب همکاری‌‌های موضوع این قرارداد با یکدیگر به اشتراک گذاشته‌اند. اطلاعات محرمانه اطلاعاتی هستند که عرفاً محرمانه تلقی می‌شوند یا محرمانگی آن‌ها تصریح شده است.

ماده ۹- خاتمه و فسخ قرارداد:

۱-۹- جدلب می‌تواند در مدت اعتبار این قرارداد بنا به تشخیص خود، قرارداد را خاتمه داده و با اخطار قبلی یا بدون آن دسترسی ناشر به حساب کاربری را مسدود نموده، محتوا را حذف کرده و یا حساب کاربری ناشر را معلق نماید. در این صورت تمامی حقوق و امتیازات اعطا شده از جانب جدلب به ناشر متوقف خواهد شد و حق جدلب برای رد درخواست مجدد همکاری با ناشر محفوظ است.

۲-۹- ناشر در مدت اعتبار این قرارداد می‌تواند با اخطار کتبی و قبلی ده روزه قرارداد حاضر را فسخ نماید. در این صورت جدلب عرضهٔ محتوای ناشر را متوقف خواهد نمود. اما جدلب هیچ‌‌گونه تعهدی نسبت به بازگرداندن کپی محتوا، هزینهٔ سالانه قرارداد یا سایر موارد ارائه شده توسط ناشر نخواهد داشت. در صورت خاتمه این قرارداد طرفین همچنان نسبت به مادهٔ ۸ قرارداد حاضر متعهد خواهند بود.

ماده ۱۰- تفسير قرارداد

۱-۱۰- بنا بر توافق طرفين، در تفسیر و اجرای این قرارداد، هر امری كه در نتيجه در نظر نگرفتن «حسن نیت» حاصل شود فاقد اعتبار و برخلاف قصد و رضای طرفين عقد است. همچنين در تفسير قرارداد موجود کلیهٔ شرایط، اعم از مذاکرات طرفین، اوضاع و احوال حاکم بر انعقاد قرارداد، هدف از انعقاد آن، روح کلی حاکم بر قرارداد و نيز عرف حاکم بر این نوع معاملات و منطق مد نظر قرار خواهد گرفت.

۲-۱۰- در صورتی که به موجب حکم دادگاه یا قوانین جاری کشور، هر یک از مقررات این قرارداد نامعتبر شناخته شود، اولاً خدشه‌ای به سایر مفاد قرارداد وارد نشده و ثانیاً پیشنهاد جدلب در خصوص اجرای سایر مفاد قرارداد به نحوی که بیشترین تطابق را با ارادهٔ اولیه طرفین داشته باشد، پذیرفته خواهد شد.

ماده ۱۲- سایر مقررات

۱-۱۲- این قرارداد تابع قوانین جمهوری‌ اسلامی ایران است.

۲-۱۲- عدم اعمال هریک از حقوق جدلب (مصرح در این قرارداد) به منزلهٔ انصراف از حق اعمال و اجرای آن در آینده نخواهد بود.

۳-۱۲- قرارداد حاضر متضمن کلیهٔ توافقات طرفین بوده و توافقات و اظهارات پیشین، اعم از شفاهی و کتبی، در ارتباط با موضوع این قرارداد از تاریخ انعقاد فاقد هرگونه اثر خواهد بود.

۴-۱۲ - کلیه اخطارها، پیام‌ها و مکاتبات جدلب از طریق آدرس ایمیل‌های تحت دامنه jedlab.ir، به‌روزرسانی مستندات، پنل صورت می‌گیرد. جدلب مسئولیتی در خصوص عدم توجه و یا عدم مشاهده پیام‌ها توسط ناشران نخواهد داشت.


ماده ۱- فروش و پرداخت:
۱-۱- قیمت فروش هر دوره آموزشی توسط ناشر در پنل اختصاصی وی تعیین می‌گردد. جدلب این محتوا را به قیمت صد هفتادم قیمت خرید آن از ناشر، به کاربران خود می‌فروشد.

۶-۱- جدلب هر سه ماه یک بار نسبت به تسویه حساب مبالغ مربوط به خرید محتوا از ناشر، اقدام می‌کند.

۷-۱- به منظور تسویه حساب جدلب با ناشر، باید از زمان ارائه محتوا در جدلب حداقل دو هفته سپری شده باشد و حساب ناشر نزد جدلب باید در روز پرداخت حداقل به مبلغ صد هزار تومان باشد. مبالغ کمتر از مبلغ ذکر شده در پایان سال و به درخواست ناشر تسویه خواهند شد.

۸-۱- پرداخت مبالغ فوق از طریق واریز به شبایی انجام خواهد گرفت که ناشر در پنل ناشران جدلب ثبت نموده است. ناشر به موجب این قرارداد، انتساب شبای مذکور به خود را تصدیق می‌‌کند. در غیر این صورت، جدلب مسئولیتی در این خصوص نخواهد پذیرفت. 

				
				
				<p>
				تاریخ آخرین بروز رسانی : ۲۵ آبان ۱۳۹۵
				</p>
				
			</div>
			
			
			
		</div>

	</ui:define>
</ui:composition>
